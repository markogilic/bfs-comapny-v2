---
title: 'Strategije pregovaranja u modernom poslovnom okruženju'
date: '2024-05-06'
description: '„Uspešni pregovori sastoje se u tome da otkrijete šta druga strana želi, kao i da joj to obezbedite, pod uslovom da i Vi dobijete ono što želite.“'
---

# Strategije pregovaranja u modernom poslovnom okruženju

> „Uspešni pregovori sastoje se u tome da otkrijete šta druga strana želi, kao i da joj to obezbedite, pod uslovom da i Vi dobijete ono što želite.“
>
> _Herb Choen, američki stručnjak za pregovore_

Ovo lepo zvuči, ali kako to postići? U ovom blogu bavimo se vrstama strategije koje su u upotrebi u
današnjem modernom okruženju. Ukupno je pet definisanih strategija, a njihova upotreba zavisi od
ciljeva koje pregovarač želi da postigne.

**MEKO PREGOVARANJE** - Upotraba ove strategije podrazumijeva slabo insistiranje na zadovoljenju
vlastitih interesa, suviše tolerancije prema potrebama i zahtevima druge strane. Neuspesi se retko
događaju te postoji dobra prilika za trajnije veze među poslovnim subjektima.

**POZICIONO PREGOVARANJE** - Jedan od najčešćih oblika pregovaranja je poziciono pregovaranje, a
uključuje insistiranje na vlastitim interesima te zagovaranje vlastitog rešenja i jedne i druge strane.
Pregovori počinju gotovim zahtevima, bez diskusije i usuglašavanja čime se ograničava kreativnost i
svode se na borbu oko samo dva rešenja. Moguće je izbeći poziciono pregovaranje na način da svaka
strana bude obvezna predložiti dva ili tri alternativna predloga.

**PRINCIPIJALNO PREGOVARANJE** - Ova strategija usmerena je na problem, a karakteriše je fer odnos i
asertivan pristup. Zasnovana je na najboljim strategijama rešavanja međuljudskih sukoba, odnosno na
strategiji saradnje.

**FIKTIVNO PREGOVARANJE** - Fiktivno pregovaranje nema za cilj pregovaranje ni dogovor, već odgađa
pregovore. Ciljevi ovakvog prividnog pregovaranja mogu biti poslovna špijunaža, odlaganje izvršenja
obaveza. Potrebno je izbeći i što prije izaći iz ovakvog oblika pregovaranja.

**TVRDO PREGOVARANJE** - Moto ove strategije je da cilj opravdava sve metode, a na prvi se pogled ona
može činiti &quot;prljavom tehnikom&quot;. Tvrdi pregovarač snagom volje gotovo uvek pobeđuje. Ovom
strategijom pregovarači učinkovito brane najniži prihvatljivi nivo kompromisa, a nakon pregovora često
dolazi do prekida poslovnog odnosa (pravo jačega, ego, moć, karakter).

Da li prepoznajete svoje strategije pregovaranja u nekim od navedenih? Najbolji način za poboljšanje
veština pregovaranja su dodatne obuke i iskustvo, odnosno analiza sopstvenih strategija u pregovorima
koje vodimo.
