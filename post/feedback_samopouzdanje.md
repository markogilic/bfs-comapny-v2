---
title: 'Kako feedback podstiče samopouzdanje i poboljšava produktivnost?'
date: '2024-04-06'
description: 'Konstruktivan feedback jeste prepoznavanje potencijala osobe, kao i delove u kojima bi mogla dodatno
da se edukuje ili specijalizuje.'
---

# Kako feedback podstiče samopouzdanje i poboljšava produktivnost?

## Da li je svaki feedback dobar? Jeste. Barem krenite od toga...

### Šta to znači?

### Unapred odlučite da je osoba dobronamerna.

Konstruktivan feedback jeste prepoznavanje potencijala osobe, kao i delove u kojima bi mogla dodatno
da se edukuje ili specijalizuje. Možemo reći da razvijanje kompentencija predstavlja ulaganje u osobu
kroz različite edukacije, komunikaciju, motivaciju i praćenje njenog rada i napredovanja, a ono proizilazi
iz feedback-a.

Konstruktivan feedback prepoznaćete na sledeći način:

- Dobar feedback svakome pruža mogućnost razvoja;
- Nakon konstruktivnog feedback-a imaćete osećaj da se vaš dosadašnji rad vrednuje i prati, kao i da postoje zone u kojima se možete poboljšati, dok nakon destruktivnog feedback-a vaša negativna osećanja biće izuzetno naglašena;
- Feedback se daje u kontinuitetu, ne kada je nastala greška;

Ali kako to utiče na samopouzdanje? Samopouzdanje dolazi iz sticanja novih znanja. Takodje,
samopouzdanje je na izvestan način usmereno i ka budućnosti – jer uključuje čovekovu veru da će,
zahvaljujući svojim kvalitetima, znanju, sposobnostima, uspeti u zacrtanim planovima i željama.

Sasvim nam je jasno da kada verujemo da smo sposobni da ostvarimo planove i ciljeve, mi smo i
produktivniji. Zato sledeći put kada budemo davali feedback ili prihvatali, treba da znamo da je on od
izuzetne važnosti za naše buduće uspehe u poslu.
