---
title: 'Koje veštine treba da razvije uspešan tim'
date: '2023-12-03'
description: 'Pored individualnih veština, postoje veštine koje se razvijaju timski, a koje su ključne za novi pojam, a to je razvoj emocionalno inteligentnih timova.'
---

# Koje veštine treba da razvije uspešan tim

Pored individualnih veština, postoje veštine koje se razvijaju timski, a koje su ključne za novi pojam, a to je razvoj emocionalno inteligentnih timova.

**1.Timska samoprocena**

Izuzetno je značajno za svakog lidera da odredi vreme za ispitivanje efikasnosti tima uključivajući tim u ove aktivnosti. Kreiranje merljivih zadataka, a zatim njihovo obradjivanje i merenje, treba obavljati transparentno i uz timsko razumevanje oba procesa. Prenošenje i komuniciranje osećanja izmedju članova tima kreće u osnovi od otvorene komunikacije lidera i njegove sposobnosti da iskaže osećanja vezana za tim i situacije kroz koje tim prolazi. Ključno je dozvoliti članovima tima da daju mišljenje i predloge na procese koje smatraju neefikasnim ili nedovoljno efikasnim.

**2.Feedback**

Značaj feedback-a ogleda se prvenstveno u jasnoj proceni, otvorenoj komunikaciji i poverenju izmedju članova tima.

**3.Stvaranje resursa za rad s emocijom**

Potrebno je otvoreno razgovarati o teškim problemima i bavite se emocijama koje okružuju tim, kao i pronaći kreativne načine za izražavanje emocija u grupi.

**4.Rešavanje problema proaktivno**

Emotivno inteligentni timovi mogu predvideti probleme. Za taj segment značajno je preuzimanje inicijative kako bi tim razumeo situaciju i bio efikasniji. Promene su neminovne, potrebne, očekivane, ali one mogu voditi u dva pravca: rast ili krizu. Jasno je da dobre odluke vode ka rastu kompanije, a da lose odluke vode ka krizi.

**5.Stvaranje afirmativnog okruženja**

Poslednja tačka ali od velikog značaja jeste stvaranje afirmativnog okruženja. Ovde optimizam lidera dolazi do izražaja. Bitno je da lider podstiče važnu i pozitivnu misiju grupe i da se usredsredi na ono što može da kontroliše. Pravo lideristvo se bazira na ideji da je potrebno da lideri emotivno dopru do svojih sledbenika i motivišu ih putem poistovećivanja zajedničkih vrednosti i više svrhe (Bass et al. 1987).
