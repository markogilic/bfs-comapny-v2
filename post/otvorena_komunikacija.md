---
title: 'Šta zposleni žele (u krizi)? – “Otvorenu komunikaciju.” '
date: '2024-06-14'
description: 'Interne komunikacije u organizaciji imaju veliki značaj. Prvenstveno je razlog to, što je osnov dobrog menadžmenta jasna i transparentna komunikacija sa svim zaposlenima.'
---

# Šta zposleni žele (u krizi)? – “Otvorenu komunikaciju.”

Interne komunikacije u organizaciji imaju veliki značaj. Prvenstveno je razlog to, što je osnov dobrog menadžmenta jasna i transparentna komunikacija sa svim zaposlenima. Sa druge strane, koliko god ova tema bila značajna za samu organizaciju, ipak ne postoje jasno propisana pravila na koji način bi menadžer trebalo da komunicira sa zaposlenima, da bi se ta komunikacija smatrala uspešnom. U prilog značaju komunikacije uopšte, statistika pokazuje da menadžeri u toku svog radnog dana 80% vremena provedu u komunikaciji (Garača i Kadlec, 2011). Posebno sprovedeno istraživanje u Sjedinjenim Američkim Državama sa pitanjem “Šta zaposleni žele?”, prikazalo je da je pri vrhu liste bio odgovor: “Otvorena komunikacija”. Ovaj odgovor našao se ispred uslova vezanih za visinu zarade (Lings i Brooks,1998).

Interna komunikacija pronalazi svoje mesto u ključnim oblastima vezano za upravljanje organizacijom. Istraživanja sprovedena do sada pokazuju da je akcenat u većoj meri oduvek bio na eksternim komunikacijama. Medjutim, krizne komunikacije navode da interne komunikacije igraju važnu ulogu u upravljanju i prevazilaženju krize u kompaniji.

Schmidt smatra (2010) da interna komunikacija uvek treba da prethodi eksternoj, a pogotovo u kriznim situacijama. Time se ispunjava cilj prenosa informacije, ali i potreba zaposlenih, jer njihova motivisanost i lojalnost raste kada usled krize dobijaju pravovremena informacije iz svoje organizacije, a ne iz medija, ili od drugih stejholdera. Različiti ciljevi interne krizne komunikacije mogu delovati na kognitivnom, afektivnom ili bihevioralnom nivou. Kognitivni ciljevi smanjuju neizvesnost i povećaju osećaj sigurnosti kod zaposlenih. Afektivni ciljevi povećavaju poverenje u organizaciju stvarajući osećaj pripadnosti. Ciljevi ponašanja zadržavaju posvećenost zaposlenih i podstačinju saradnju radi prevazilaženja krize (Mier etal., 2007).

Kao zaključak, možemo istaći da značaj otvorene i transparentne komunikacije igra važnu ulogu u uspešnosti organizacije, a posebno u periodima krize.

### Reference:

- _Garača, N., Kadlec, Ž. (2011). Komunikacija u procesu menadžmenta. Praktični menadžment. 2 (2), 118- 125._
- _Lings I, Brooks R. (1998) Implementing and Measuring the Effectiveness of Internal Marketing, Journal of
  Marketing Management. 4 (14)._
- _Schmidt, O. (2010). Effective employee communication in times of crisis._
- _Myer, R. A., Conte, C., &amp; Peterson, S. E. (2007). Human impact issues for crisis management in
  organizations. Disaster Prevention and Management. 16, 761–770._
